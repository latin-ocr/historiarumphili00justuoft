54 J USTINI

non gratiam legationiS‚ sed odium obtrectationis, com-
paravit. Nam et apud fratrem Perseum aemulatio illi
invidiam contraxit3 et apud patrem nota absolutionis
causa offensae fuit, indignante Philippo, plus momenti
apud senatum personam filii, quam auctoritatem patriS,
ac dignitatem regiae majestatis, habuisse. Igitur PerseUS,
perspecta patris aegritudine, quotidie absentem Deme-
trium apud eum criminari3 et primo invisum, post
etiam suspectum reddere : nunc amicitiam Romanorum ,
nunc proditionem ei patris objectare. Ad postremum,
insidias sibi ab eo paratas confingit : ad cujus rei pro-
bationem immittit indices, testes subornat3 et facinus,
quod objicit, admittit. Quibus rebus compulso ad parri-
cidium patre, funestam omnem regiam facit.

III. Occiso DemetriO, sublatoque aemulO, non negli-
gentior tantum Perseus in patrem, verum etiam jam
contumacior erat ε nec heredem regni, sed regem sc
gerebat. His rebus offensus Philippus impatientius in
dies mortem Demetrii dolebat, tunc et insidiis se cir-
cumventum suspicari, testes indicesque torquere. Atque
ita cognita fraude, non minus scelere Persei, quam
innoxii Demetrii morte, cruciabatur : peregissetque ul·-
tionem, nisi morte praeventus fuisset. Nam brevi post
tempore, morbo ex aegritudine animi contractO, deces-
sit, relicto magno belli apparatu adversus Romanos,
quo postea Perseus usus est. Nam et Gallos Scordiscos
ad belli societatem perpulerat3 fecissetque Romanis grave
bellum, nisi decessisset. Namque Galli, bello adversus
Delphos infeliciter gesto, in quo majorem vim numinis,

quam hostium senserant, amisso Brenno duce, pars in

