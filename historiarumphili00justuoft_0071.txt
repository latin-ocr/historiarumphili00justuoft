HIS'l'ORlAR UM LIB. XXXII. 53⁹·

Asiam, pars in Thraciam extorres fugerant. Inde per
eadem vestigia , qua venerant, antiquam patriam repe-
tivere. Ex his manus quaedam in confluente Danubii et
Savi consedit, Scordiscosque se appellari voluit. Tecto-
sagi autem, quum in antiquam patriam Tolosam venis-
sent, comprehensique pestifera lue essent, non prius
sanitatem reciperavere, quam, haruspicum responsis mo-
niti, aurum argentumque bellis sacrilegiisque quaesi-
tum in Tolosensem lacum mergerent. Quod omne magno
post tempore Caepio , romanus consul, abstulit. Fuere
autem argenti pondo centum decem millia : auri pondo
quinquies decies centum millia. Quod sacrilegium causa
excidii Caepioni exercituique ejus postea fuit. Romanos
quoque Cimbrici belli tumultus, velut ultor sacrae pecu-
niae, insecutus est. Ex gente Tectosagorum non medio-
cris populus, praedae dulcedine, Illyricum repetivit, spo-
liatisque Istris, in Pannonia consedit. Istrorum gentem
fama est originem a Colchis ducere, missis ab AEeta rege
ad Argonautas, raptoresque filiae persequendos ε qui ut
a Ponto intraverunt Istrum, alveo Savi fluminis penitus
invecti, vestigia Argonautarum insequenteS, naves suas
humeris per juga montium usque ad litus Adriatici
maris transtulerunt , cognito , quod Argonautae idem
propter magnitudinem navis priores fecissent z quos ut
avectos Colchi non reperiunt, sive metu regiS, sive taedio
longae navigationis, juxta Aquileiam consedere3 Istrique
ex vocabulo amnis, quo a mari concesserant, appellati.
Daci quoque soboles Getarum sunt ε qui quum, Orole
rege, adversus Bastarnas male pugnassent, ad ultionem

segnitiae, capturi somnum capita loro pedum ponere

