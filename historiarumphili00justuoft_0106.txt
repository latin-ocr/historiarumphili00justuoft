90 J USTINI

mittuntur. Interea corpus Antiochi interfecti a rege
Parthorum, in loculo argenteo ad sepulturam in Syriam
remissum supervenit : quod cum ingenti studio civita-
tium et regis Alexandri, ad firmandam'fabulae fidem,
excipitur. Quae res illi magnum favorem popularium
conciliavit, omnibus non fictas in e0, sed veras lacrymas
existimantibus. Demetrius autem victus ab Alexandro,
quum undique circumstantibus malis premeretur, ad
postremum etiam ab uxore filiisque deseritur. Relictus
igitur cum paucis servulis, quum Tyrum religione tem-
pli se defensurus petisset, navi egredienS, praefecti jussu
interficitur. Alter ex filiis Seleucus, quoniam sine ma-
tris auctoritate diadema sumpsisset, ab eadem interfici-
tur3 alter, cui propter nasi magnitudinem cognomen
Grypo fuit, rex a matre hactenus constituitur, ut nomen
regis penes filium, vis autem omnis imperii penes matrem
esset.

ΙΙ. Sed Alexander, occupato Syriae regnO, tumens
successu rerum, spernere jam etiam ipsum Ptolemaeum ,
a quo fuerat subornatus in regnum, superba insolentia
coepit. Itaque Ptolemaeus, reconciliata sororis gratia,
destruere Alexandri regnum, quod odio Demetrii, viri-
bus suis acquisierat, summis opibus instituit. Mittit
igitur ingentia Grypo auxilia, et filiam Tryphaenam
Grypo nupturam, ut populos in auxilium nepotis, non
societate tantum belli, verum et affinitate sua sollici-
taret. Nec res frustra fuit3 nam quum omnes Gry-
pum instructum AEgypti viribus viderent, paulatim ab
Alexandro delicere coepere. Fit deinde inter reges proe-

lium, quo victus Alexander Antiochiam profugit : ibi

