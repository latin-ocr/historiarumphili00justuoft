mhwmmmssm ἱ l'tvimwm mmlmxhuwm mmm-rm {mmmm »Μὶὶ-ὮὯ

LIBER XXXVII.

I. CAPTO Aristonico, Massilienses pro Phocaeensibus
conditoribus suis, quorum urbem senatus et omne no-
men, quod et tunc, et antea Antiochi bello, infesta
contra populum romanum arma tulerant, deleri jus-
serat, legatos Romam deprecatum misere, veniamque
his a senatu obtinuere. Post haec regibus, qui adversus
Aristonicum auxilia tulerant, praemia persoluta : Mi-
thridati Pontico Phrygia major, filiis AriarathiS, regis
Cappadociae, qui eodem bello occiderat, Lycaonia et
Cilicia datae3 fideliorque populus romanus in socii filios,
quam mater in liberos fuit : quippe hinc parvulis auctum
regnum, inde vita adempta. Namque Laodice ex numero
sex filiorum, quos virilis sexus ex Ariarathe rege susce-
perat, timens, ne non diutina regni administratione,
adultis quibusdam, potiretur, quinque parricidiali ve-
neno necavit : unum parvulum sceleri matris cognato-
rum custodia eripuit3 qui post necem Laodices (nam
propter crudelitatem eam populus exstinxerat) solus
regno potitus est. Mithridates quoque repentina morte
interceptus, filium, qui et ipse Mithridates dictus est,
reliquit. Cujus ea postea magnitudo fuit, ut non sui
tantum temporis, verum etiam superioris aetatis omnes

reges majestate superaverit, bellaque cum Romanis per

