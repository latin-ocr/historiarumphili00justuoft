74 JUSTINI

sisset, statim non de regendO, sed de augendo regno
cogitavit. Itaque Scythae, invictos antea, qui Zopy-
riona, Alexandri Magni ducem, eum triginta millibus
armatorum deleverant3 qui Cyrum, Persarum regem,
cum ducentis millibus trucidaverant, qui Philippum,
Macedonum regem, fugaverant, ingenti felicitate per-
domuit. Auctus igitur viribus Pontum quoque, ac dein-
ceps Cappadociam occupavit. Quum de Asia tractaret,
tacitus cum quibusdam amicis regno profectUS, uni·
versam, nemine sciente, pervagatus est; omniumque
urbium situm ac regiones cognovit, lnde Bithyniam
transcendit, et, quasi dominus Asiae, opportuna quaeque
victoriae suae metatus est. Post haec in regnum, quum
jam perisse crederetur, reversus est, invento parvulo
filio, quem per absentiam ejus Laodice soror uxorque
enixa fuerat. Sed inter gratuiationem adventus sui, et
filii geniti, veneno periclitatus est : siquidem Laodice
soror, quum perisse eum crederet, in concubitus ami-
corum projecta, quasi admissum facinus majore scelere
tegere posset, venenum advenienti paravit. Quod quum
ex ancilla Mithridates cognovisset, facinus in auctores
vindicavit.

IV. Hyeme deinde appetente, non in convivio, sed in
campo, non in vacationibus, sed in exercitationibus,
nec inter sodales, sed inter aequales, aut equo, aut cursu,
aut viribus contendebat. Exercitum quoque suum ad pa-
rem laboris patientiam quotidiana exercitatione durabat 3
atque ita invictus ipse inexpugnabilem exercitum fecerat.
Inita deinde cum Nicomede societate, Paphlagoniam

invadit, victamque cum socio dividit. Quam quum teneri

