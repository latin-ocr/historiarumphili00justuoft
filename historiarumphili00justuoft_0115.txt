JUSTINJ HISTORIARUM ΜΒ. xm. 95,

cedentibus primo finitimis, postea etiam prohibentibus,
in tantum protulere, ut non immensa tantum jam ac
profunda camporum, verum etiam praerupta collium,
montiumque ardua occupaverint. Ex quo fit, ut Par—
thiae pleraque finium, aut aestuS‚ aut frigoris magnitudo
possideat3 quippe quum montes nix, et campos aestus
infestet.

II. Administratio gentis post defectionem Macedonici
imperii sub regibus fuit. Proximus majestati regum
populorum ordo est : ex hoc duces in bello, ex hoc
rectores in pace habent. Sermo his inter Scythicum
Medicumque mediUS, et ex utrisque mixtus. Vestis olim
sui moris : posteaquam accessere opeS‚ ut Medis perlu-
cida ac fluida. Armorum patrius ac Scythicus mos.
Exercitum non ut aliae gentes liberorum, sed majorem
partem servorum habent ς quorum vulgus7 nulli manu-
mittendi potestate permissa, ac per hoc omnibus servis
nascentibus, in dies crescit. Hos pari ae liberos suos
cura habent, et equitare, et sagittare magna industria
(locent. Locupletissimus ut quisque est, ita plures in
bello equites regi suo praebet. Denique Antonio, bellum
Parthis inferenti, quum quinquaginta millia equitum
occurrerent, soli CCCC liberi fuere. Cominus in acie proe-
liari, aut obsessas expugnare urbes nesciunt. Pugnant
aut procurrentibus equiS‚ aut terga dantibus ε saepe etiam
fugam simulant, ut incautiores adversum vulnera inse·
quentes habeant. Signum his in proelio non tuba⁷ sed
tympano datur. Nec pugnare diu possunt : ceterum in-
tolerandi forent‚ si, quantus his impetus est ‚ vis tanta
et perseverantia esset. Plerumque in ipso ardore certa-

⁷7,
s.

