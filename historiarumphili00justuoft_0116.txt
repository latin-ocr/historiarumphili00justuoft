1 oo J USTINI

minis proelia deserunt, ac paulo post pugnam ex fuga
repetunt, ut, quum maxime vicisse te putes , tunc tibi
discrimen subeundum sit. Munimentum ipsis equisque
loricae plumatae sunt, quae utrumque toto corpore tegunt.
Auri argentique nullus nisi in armis usus.

III. Uxores dulcedine variae libidinis singuli plures
habent : nec ulla delicta adulterio gravius vindicant.
Quamobrem feminis non convivia tantum virorum, ve-
rum etiam conspectum interdicunt. Carne non nisi vena-
tibus quaesita vescuntur. Equis omni tempore vectantur ε
illis bella, illis convivia, illis publica ac privata officia
obeunt : super illos ire, consistere, mercari, colloqui.
Hoc denique discrimen inter servos liberosque est, quod
servi pedibus, liberi non nisi equis incedunt. Sepultura
vulgo, aut avium, aut canum laniatus est. Nuda de-
inum ossa terra obruunt. In superstitionibus atque cura
deorum praecipua omnibus veneratio est. Ingenia genti
tumida, seditiosa, fraudulenta, procacia ε quippe violen-
tiam viris, mansuetudinem mulieribus assignant. Sem-
per aut in externos, aut in domesticos motus inquieti :
natura taciti : ad faciendum, quam ad dicendum promp-
tiores : proinde secunda adversaque silentio tegunt.
Principibus metu, non pudore parent ε in libidinem pro-
jecti, in cibum parci. Fides dictis promissisque nulla,
nisi quatenus expedit.

IV. Post mortem Alexandri Magni, quum inter sue-
cessores ejus Orientis regna dividerentur, nullo Ma-
cedonum dignante Parthorum imperium , Stasanori ,
externo socio, traditur. Hi postea, diductis Macedoni-

bus in bellum civile, cum ceteris superioris Asiae popu-

