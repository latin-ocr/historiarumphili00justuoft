JUsTINI HISTORIARUM LIB. XXXII. 53

sent, quam victum hostes viderunt. Igitur eumdem in
theatrum duci jusserunt, ut omnes contuerentur, quem
potuisse capi incredibile singulis videbatur. Inde in car-
cerem ducto‚ verecundia, magnitudinis ejus, vencnum
dederunt z quod ille laetus‚ ac si vicisset, accepit; quae-
sito prius, an Lycortas, praefectus Achaeorum, quem
secundum a se esse scientia rei militaris sciebat, inco-
lumis effugisset? Quem ut accepit evasisse, non in
totum dicens consultum male Achaeis, exspiravit. Nec
multo post, reparato bello, Messenii vincuntur, poenas-
que interfecti Philopoemenis pependerunt.

II. Interea in Syria rex Antiochus, quum gravi tri-
buto paciS‚ a Romanis victuS, oneratus esset, seu ino-
pia pecuniae compulsus, seu avaritia sollicitatus, qua
sperabat se, sub specie tributariae necessitatiS, excusa-
tius sacrilegia commissurum, adhibito exercitu, nocte
templum Elymaei Jovis aggreditur. Qua re prodita, con-
cursu insularium, cum omni milite interficitur. Romae,
quum multae Graeciae civitates, questum de injuriis Phi-
lippi, regis Macedonum, venissent, et disceptatio in
senatu inter Demetrium, Philippi filium, quem pater
ad satisfaciendum senatui miserat, et legatos civitatium
esset, turba querelarum confusus adolescens, repente
obticuit. Tunc senattiS, verecundia ejus motuS, quae
probata etiam antea, quum obses Romae esset, omnibus
fuerat, causam illi donavit : atque ita modestia sua
Demetrius veniam patri, non jure defensioniS, sed pa·
trocinio pudoris, obtinuit : quod ipsum decreto senatus
significatum est, ut appareret, non tam absolutum re-
gem, quam donatum filio patrem. Quae res Demetrio

