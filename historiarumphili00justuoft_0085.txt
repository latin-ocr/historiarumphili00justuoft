HISTORIARUM LIB. XXXVI. 69

videbatur ε adeo ut etiam sterilitatem agrorum ante
multos annos providerit, perissetque omnis AEgyptus
fame, nisi monitu ejus rex edicto servari per multos
annos fruges jussisset ε tantaque experimenta ejus fue-
runt, ut non ab homine, sed a deo responsa dari. vide-
rentur. Filius ejus Moses fuit, quem praeter paternae
scientiae hereditatem, etiam formae pulchritudo com-
mendabat. Sed AEgyptii, quum scabiem et vitiliginem
paterentur, responso moniti, eum cum aegris, ne pestis
ad plures serperet, terminis AEgypti pellunt. Dux igitur
exsulum factUS, sacra AEgyptiorum furto abstulit : quae
repetentes armis AEgyptii, domum redire tempestatibus
compulsi sunt. Itaque Moses, Damascena antiqua patria
repetita, montem Sinae occupat: quo, septem dierum jeju-
nio, per deserta Arabiae cum populo suo fatigatum quum
tandem venisset, septimum diem, more gentis sabbatum
appellatum, in omne aevum jejunio sacravit; quoniam illa
dies famem illis erroremque finierat. Et quoniam metu
contagionis pulsos se ab AEgypto meminerant, ne eadem
causa invisi apud incolas forent, caverunt, ne cum
peregrinis communicarent : quod ex causa factum pau-
latim in disciplinam religionemque convertit.. Post Mosen
etiam filius ejus AruaS, sacerdos sacris aegyptiiS, mox
rex creatur, semperque exinde hic mos apud Judaeos
fuit, ut eosdem reges et sacerdotes haberent : quorum
justitia religione permixta, incredibile quantum coaluere.

III. Opes genti ex vectigalibus opobalsami crevere,
quod in his tantum regionibus gignitur. Est namque
valliS, quae continuis montibus, velut muro quodam,

ad instar castrorum clauditur. Spatium loci ducenta ju-

