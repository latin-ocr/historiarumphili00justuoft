HISTORIARUM LIB. XXVI. 2 3

cidione caesi. Tanta strages fuit, ut pariter cum homi-
nibus dii consensisse in exitium parricidarum videren-
tur. Post hujus pugnae eventum, Ptolemaeus et Spartani,
victorem hostium exercitum declinanteS, in tutiora se
recipiunt. Antigonus quoque, ubi eorum discessum vi-
det, recenti adhuc ex priori victoria militum ardore,
bellum Atheniensibus infert. In quo quum occupatus
esset, interim Alexander, rex Epiri, ulcisci mortem pa-
tris Pyrrhi cupienS, fines Macedoniae depopulatur. Ad-
versus quem quum reversus a Graecia Antigonus esset,
transitione militum destitutus , regnum Macedoniae cuin
exercitu amittit. Hujus filius Demetrius puer admodum,
absente patre, reparato exercitii, non solum amissam
Macedoniam recepit, verum etiam Epiri regno Alexan-
drum spoliat. Tanta vel mobilitas militum , vel fortunae
varietas erat, ut vicissim regeS, nunc exsuleS, nunc re-
ges viderentur.

ΠΙ. Igitur Alexander, quum exsul ad Acarnanas con-
fugisset, non minore Epirotarum desiderio quam so·
ciorum auxilio, in regnum restituitur. Per idem tem-
pus ‚ rex Cyrenarum Magas decedit ε qui ante infirmita-
tem, Berenicen unicam filiam, ad finienda cum Ptole-
maeo fratre certamina, filio ejus desponderat. Sed post
mortem regis, mater virginis Arsinoe, ut invita se con-
tractum matrimonium solveret, misit, qui ad nuptias
virginis, regnumque Cyrenarum, Demetrium, fratrem
regis Antigoni, a Macedonia arcesserent : qui et ipse ex
filia Ptolemaei procreatus erat. Sed nec Demetrius mo-
ram fecit. Itaque quum, secundante vento, celeriter

Cyrenas advolasset, fiducia pulchritudiniS, qua nimis

