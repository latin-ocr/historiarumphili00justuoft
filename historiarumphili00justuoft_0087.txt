HISTORIARUM LIB. XXXVI. 71

non populo se ostendere, non domi laetiora convivia
inire, aut aliquod signum sani hominis habere, prorsus
ut poenas pendere manibus interfectorum videretur.
Omissa deinde regni administratione, hortos fodiebat,
gramina seminabat, et noxia innoxiis permiscebat, eaque
omnia veneni succo infecta, velut peculiare munuS,
amicis mittebat. Ab hoc studio, aerariae artis fabricae se
tradit, cerisque fingendis, et aere fundendo procuden-
‹loque oblectabatur. Matri deinde sepulcrum facere insti-
tuit ε cui operi intentus, morbum ex solis fervore con-
traxit, et septima die decessit. Hujus testamento heres
populus romanus tunc instituitur. Sed erat ex Eumene
Aristonicus, non justo matrimonio, sed ex pellice Ephe-
sia, citharistae cujusdam filia, genitus, qui post mortem
Attali, velut paternum regnum, Asiam invasit. Quum
inulta secunda proelia adversus civitateS, quae metu Ro-
manorum tradere se ei nolebant, fecisset, justusque rex
jam videretur, Asia Licinio Crasso consuli decernitur :
qui intentior Attalicae praedae, quam bello, quum extremo
anni tempore inordinata acie proelium conseruisset, vic-
tus poenas inconsultae avaritiae sanguine dedit. In hujus
locum missus Perpenna consul, prima congressione Aris-
tonicum superatum in potestatem suam redegit3 Attali-
casque gazas, hereditarias populi Romani, navibus im—
positas, Romam deportavit. Quod aegre ferens successor
ejus M. Aquilius consul, ad eripiendum Aristonicum
Perpennae, veluti sui potius triumphi munus esse de-
beret, festinata velocitate contendit. Sed contentionem
consulum mors Perpennae diremit. Sic Asia Romanorum

facta cum opibus suis vitia quoque Romam transmisit.

