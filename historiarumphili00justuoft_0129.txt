HISTORIARUM LIB. XLIII. 1ιῖ.

nata, scd sacerdos electa videretur. [gitur clausa in luco
Marti sacrO, duos puerOS, incertum stupro, an ex Marte
conceptos, enixa est. Quo cognitO, Amulius, multipli-
cato metu proventu duorum, pueros exponi jubet, et
puellam vinculis onerat, ex quorum injuria decessit.
Sed fortuna, origini romanae prospiciens, pueros lupae
alendos obtulit : quae, amissis catuliS, distenta ubera
exinanire cupiens, nutricem se infantibus praebuit. Quum
saepius ad parvulos, veluti ad catulos, reverteretur, rem
Faustulus pastor animadvertit, subtractosque ferae inter
greges pecorum agresti vita nutrivit. Martios pueros
fuisse, sive quod in luco Martis enixi sunt, sive quod a
lupa, quae in tutela Martis est, nutriti, velut manifestis
argumentis creditum. Nomina pueriS, alteri RemO,
alteri Romulo fuere. Adultis inter pastores, de virtute
quotidiana certamina et vires et pernicitatem auxere.
Igitur quum latrones a rapina pecorum industrie fre-
quenterque submoverent, Remus ab iisdem latronibus
captus, veluti ipse esset, quod in aliis prohibebat, regi
offertur : crimini (latur, quasi greges Numitoris infes-
tare solitus esset. Tunc a rege Numitori in ultionem tra-
ditur. Sed Numitor adolescentia juvenis permotuS, et in
suspicionem expositi nepotis adductus, quum eum nunc
lineamentorum filiae similitudO, nunc aetas expositionis
temporibus congruens, anxium tenerent, repente Faus-
tulus cum Romulo supervenit : a quo , cognita origine
puerorum, facta conspiratione, et adolescentes in ultio-
nem maternae neciS, et Numitor in vindictam erepti
regni armantur.

III. Occiso AmuliO, regnum Numitori restituitur, et

Π. 8

