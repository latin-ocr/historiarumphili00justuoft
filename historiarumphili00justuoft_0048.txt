3 2 J USTINI

non solum defenderit, verum etiam auxerit. Quorum
si illos poeniteat, deponere se imperium, et reddere il-
lis munus suum; ipsi regem quaerant, cui imperent. >v
Quum popuIUS, pudore motUS, recipere eum regnum
juberet, tandiu recusavit, quoad seditionis auctores
supplicio traderentur.

IV. Post haec bellum Spartanis infert : qui soli Phi-
lippi Alexandrique bellis, et imperium Macedonum, et
omnibus metuenda arma contempserant. Inter duas
nobilissimas gentes bellum summis utrinque viribus
fuit, quum hi pro vetere Macedonum gloria, illi non
solum pro illibata libertate, sed etiam pro salute cer-
tarent. Victi Lacedaetnonii, non ipsi tantum, sed etiam
conjuges liberique, magno animo fortunam tulere. Nemo
quippe in acie saluti pepercit: nulla amissum conjugem
flevit: filiorum mortem senes laudabant : patribus in
acie caesis filii gratulabantur : suam vicem omnes dole-
bant, quod non ipsi pro patriae libertate cecidissent.
Patentibus omnes domibus saucios excipiebant, vulnera
curabant, lassos reficiebant. Inter haec nullus in urbe
strepitUS, nulla trepidatio; magis omnes publicam,
quam privatam fortunam lugebant. Inter haec Cleome-
nes rex, post multas hostium caedeS, toto corpore, suo
pariter et hostium cruore madenS‚ supervenit; ingres-
susque urbem, non humi consedit, non cibum aut po-
tum poposcit, non denique armorum onus deposuit:
sed acclinis parieti, quum quatuor millia sola ex pugna
superfuisse conspexisset, hortatur, «ut se ad meliora
reipublicae tempora reservarent. >³ Tum cum conjuge et
liberis AEgyptum ad Ptolemaeum proficiscitur ε a quo

