HISTORIARUM LIB. XXXVII. 75

a regibus senatui nuntiatum esset, legatos ad utrumque
misit, qui gentem restitui in pristinum statum jube-
rent. Mithridates, quum se jam parem magnitudini Ro-
manorum crederet, superbo responso, hereditarium
patri suo regnum obvenisse, respondit: mirarique se,
quod, quae ei relata controversia non fuerit, sibi re-
feratur. Nec territus miniS‚ Galatiam quoque occu-
pat. NicomedeS, quoniam se tueri jure non potuerat,
«justo regi redditurum» respondit. Atque ita filium
suum, mutato nomine, Pylaemenem Paphlagonum re-
gum nomine appellat, et quasi stirpi regiae reddidisset
regnum, falso nomine tenet. Sic ludibrio habiti legati
Romam revertuntur.

