1 4 JUSTINI

bibiti agrestes oraculis feruntur, messes vinaque villis
efferre. Cujus rei salutare praeceptum non prius intel-
lectum est, quam vini ceterarumque copiarum abun-
dantia, velut mora , Gallis objecta , auxilia finitimorum
convenere. Prius itaque urbem suam Delphi, aucti vi-
ribus sociorum, permunivere, quam Galli vino, velut
praedae, incubantes, ad signa revocarentur. Habebat
Brennus lecta ex omni exercitu peditum sexaginta quin—
que millia3 Delphorum sociorumque non nisi quatuor
millia militum erant: quorum contemptu Brennus ad
acuendos suorum animoS, praedae ubertatem omnibus
ostendebat, statuasque curn quadrigiS, quarum ingens
copia procul visebatur, solido auro fusas esse3 plusque
in pondere, quam in specie, habere praedae affirmabat.

VIII. Hac asseveratione incitati Galli, simul et hes-
terno mero saucii, sine respectu periculorum in bel-
lum ruebant. Contra Delphi, plus in deo quam in vi-
ribus reponenteS, cum contemptu hostium resistebant;
scandentesque Gallos e summo montis vertice, partim saXO,
partim armis obruebant. In hoc partium certamine, re-
pente universorum templorum antistiteS, simul et ipsi
vates, sparsis crinibus, cum insignibus atque infulis,pavidi
vecordesque in primam pugnantium aciem procurrunt:
«Advenisse deum clamant, eumque se vidisse desilien-
tem in templum per culminis aperta fastigia. Dum om-
nes opem dei suppliciter implorant, juvenem supra hu-
manum modum insignis pulchritudiniS, comitesque ei
duas armatas virgines, ex propinquis duabus Dianae Mi,
nervaeque aedibus occurrisse, nec oculis tantum haec se

perspexisse, audisse etiam stridorem arcus, ac strepi-

