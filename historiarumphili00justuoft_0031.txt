JUSTINI HISTORIARUM LIB. XXV. ¹7

termisisse ε prorsus quasi ferri auxilio non indigerent,
quoniam abundarent auro.»

ΙΙ. Hac relatione avidae gentis animi satis ad praedam
incitabantur. Accedebat tamen et exemplum Belgii‚ qui
non magno ante tempore Macedonum exercitum cum
rege trucidaverat. Itaque , consentientibus omnibus ,
nocte castra regis aggrediuntur: qui praesentiens tan-
tam tempestatem, signum pridie dederat, ut, omnibus
rebus ablatis, in proxima sylva taciti se occultarent.
Neque aliter servata castra, quam quod deserta sunt :
siquidem Galli, ubi omnia vacantia, nec sine defenso-
ribus mod0, verum etiam sine custodibus vident , non
fugam hostium, sed dolum arbitrantes, diu intrare por-
tas timuerunt. Ad postremum integris et intactis muni-
mentiS, scrutantes potiUS, quam diripienteS, castra oc-
cupaverunt. Tunc ablatiS, quae invenerant, ad litus con-
vertuntur. Ibi dum naves incautius diripiunt, a remi-
gibus et ab exercitus parte, quae eo cum conjugibus et
liberis confugerant, nihil tale metuentes trucidantur:
tantaque caedes Gallorum fuit, ut Antigono pacem opi-
nio hujus victoriae, non a Gallis tanturn, verum etiam
a finitimorum feritate, praestiterit. Quanquam Gallorum
ea tempestate tantae foecunditatis juventus fuit, ut Asiam
omnem, velut examine aliquO, implerent. Denique ne-
que reges Orientis sine mercenario Gallorum exercitu
ulla bella gesserunt3 neque pulsi regno ad alios, quam
ad Gallos, confugerunt. Tantus terror gallici nominiS,
et armorum invicta felicitas erat, ut aliter neque majes-
tatem suam tutari, neque amissam reciperare se posse

sine gallica virtute arbitrarentur. Itaque in auxilium a
Ji. 2

