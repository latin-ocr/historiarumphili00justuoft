HISTORIARUM LIB. XLIII. 117

Quae res illis et virium fiduciam auxit, et pacem ab hosti-
bus praestitit. Quum igitur Massilia fama rerum gesta·
” rum, et abundantia opum, et virium gloria virente flo-
reret, repente finitimi populi ad nomen Massiliensium
delendum, veluti ad commune exstinguendum incen-
dium, concurrunt. Dux consensu omnium Catumandus
regulus eligitur, qui, quum magno exercitu lectissimo-
rum virorum urbem hostium obsideret, per quietem
specie torvae mulieris, quae se deam dicebat, exterritus ,
ultro pacem cum Massiliensibus fecit3 petitoque, ut
intrare illi urbem, et Deos eorum adorare liceret, quum
in arcem Minervae venisset, conspecto in porticibus
simulacro deae, quam per quietem viderat, repente
exclamat, «illam esse, quae se nocte exterruisset3 illam,
quae recedere ab obsidione jussisset.» Gratulatusque
MassiliensibUS, quod animadverteret, eos ad curam deo-
rum immortalium pertinere, torque aureo donata dea,
in perpetuum amicitiam cum Massiliensibus junxit. Parta
pace, et securitate fundata, revertentes a Delphis Mas-
siliensium legati, quo missi munera Apollini tulerant,
audierunt urbem romanam a Gallis captam incensam-
que. Quam rem domi nuntiatam publico funere Massi-
lienses prosecuti sunt: aurumque et argentum publi-
cum privatumque contulerunt, ad explendum pondus
Gallis, a quibus redemptam pacem cognoverant. Ob
quod meritum et immunitas illis decreta, et locus spec-
taculorum in senatu datus, et foedus aequo jure per-
cussum.

In postremo libro Trogus majores suos a Vocontiis

originem ducere3 avum suum Trogum Pompeium, Ser-

