ω, JUSTINI
sas circumspicere. Quae etsi falsa nuntiata fuissent, apud
timentes tamen pro veris habebantur.

II. Denique senatus metu perculsus, ad speculandos
actus Annibalis , legatum in Africam Cnaeum Servi-
lium mittit : eique tacitis mandatis praecipit, si posset,
eum per aemulos ejus interficeret, metuque invisi nomi-
nis tandem populum romanum liberaret. Sed res An-
nibalem non diu latuit, virum ad prospicienda caven-
daque pericula paratum3 nec minus in secundis adversa ,
quam in adversis secunda cogitantem. Igitur quum tota
die in oculis principum, legatique romani, in foro Car-
thaginiensium obversatus in supremum fuisset, appro-
pinquante vespere, equum conscendit, et rus urbanum,
quod propter litus maris habebat, ignaris servis, jus-
sisque ad portam revertentem opperiri, contendit. Habe-
bat ibi naves cum remigibus occulto sinu litoris abscon-
ditas; erat et grandis pecunia in eo agro praeparata, ut,
quum res exegisset, nec facultas fugam, nec inopia mo-
raretur. Lecta igitur servorum juventute, quorum co-
piam italicorum captivorum numerus augebat, navem
conscendit, cursumque ad Antiochum dirigit. Postera
die civitas principem suum , ac tum temporis consulem,
in foro exspectabat. Quem ut profectum nuntiatum est,
non aliter quam si urbs capta esset, omnes trepidavere,
exitiosamque sibi fugam ejus ominati sunt. Legatus
vero romanus, quasi bellum jam illatum Italiae ab An-
nibale esset, tacitus Romani regreditur, trepidumque
nuntium refert.

ῙΠ. Interim in Graecia Flamininus, juncta cum qui-

busdam civitatibus socictate, Nabidem tyrannum duo·-

