50 JUSTINI

ejus erat, armis se recepturum filium dixerat. Post. haec
leges pacis dicuntur ε «Ut Asia Romanis cederet t con-
tentus Syriae regno esset : naves universaS‚ captivos et
transfugas traderet3 sumptumque omnem belli Romanis
restitueret.» Quae quum nuntiata Antiocho essent, «non-
dum ita victum se esse respondit, ut spoliari se regno
pateretur3 bellique ea irritamenta, non pacis blandi-
menta esse. 2)

VIII. Igitur quum ab utrisque bellum pararetur, in-
gressique Asiam Romani Ilion venissent, mutua gratu-
latio Iliensium ac Romanorum fuit , Iliensibus AEneam,
ceterosque cum eo duces a se profectos, Romanis, se
ab his procreatOS, referentibus. Tantaque laetitia om-
nium fuit, quanta esse post longum tempus inter pa-
rentes et liberos solet. Juvabat Ilienses nepotes suos ‚
Occidente et Africa domita, Asiam ut avitum regnum,
vindicare, optabilem Trojae ruinam fuisse dicentes, ut
tam feliciter renasceretur. Contra RomanOS‚ avitos la-
res, et incunabula majorum, templaque ac deorum si-
mulacra, inexplebile desiderium videndi tenebat. Pro-
fectis ab Ilio Romanis Eumenes rex cum auxiliis occurrit :
nec multo post proelium cum Antiocho commissum.
Quum in >dexteriore cornu pulsa legio romana ‚ majore
dedecore quam periculo, ad castra fugeret, M. AEmi-
lius, tribunus militum, ad tutelam castrorum relictus,
armare se milites suos7 et extra vallum progredi ju-
bet⁷ strictisque gladiis fugientibus minari, morituros
dicens, nisi in proelium revertantur3 infestioraque sua,
quam hostium, castra inventuros, Attonita tam ambi-

guo periculo legio, comitantibus commilitonibus, qui

