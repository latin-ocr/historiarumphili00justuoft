HISTORIARUM LIB. XLII. ¹00

quaeque sollicitatae, animum senis obsidebant. Sed fatum
Parthiae fecit, in qua jam quasi solenne est reges parri·
cidas habere, ut sceleratissimus omnium, et ipse Phra-
hates nominc, rex statueretur.

V. Itaque statim, quasi nollet mori, patrem interfe-
cit; fratres quoque xxx trucidat : sed nec in filiis ces-
sant parricidia. Nam, quum infestos sibi optimates prop-
ter assidua scelera videret, ne esset, qui nominari rex
posset, adultum filium interfici jubet. Huic AntoniuS,
propter auxilium adversus se et Caesarem latum, bel-
lum cum sedecim validissimis legionibus intulit ε sed
graviter multis proeliis vexatus , a Parthia refugit. Qua
victoria insolentior Phrahates redditus, quum multa
crudeliter consuleret, in exsilium a populo suo pellitur.
Itaque cum magno tempore finitimas civitates, ad pos-
tremum Scythas precibus fatigasset, Scytharum maximo
auxilio in regnum restituitur. Hoc absente, regem Par-
thi Tiridatem quemdam constituerant : qui , audito
adventu Scytharum, cum magna amicorum manu ad
Caesarem, in Hispaniam bellum tunc temporis geren-
tem, profugit, obsidem Caesari minimum filium Phra-
hatis ferens, quem negligentius custoditum rapuerat.
Quo cognitO, Phrahates legatos statim ad Caesarem mit-
tit, servum suum Tiridatem , et filium remitti sibi
postulat. Caesar, et legatione Phrahatis audita, et Tiri-
datis postulatis cognitis (nam et ipse restitui in regnum
desiderabat, juris Romanorum futuram Parthiam affir-
manS, si ejus regnum muneris eorum fuisset), neque
Tiridatem dediturum se Parthis dixit, neque adversus

Parthos Tiridati auxilia daturum. Nc tamen per omnia

