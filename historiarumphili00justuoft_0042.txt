26 J USTINI

II. Post discessum Ptolemaei Seleucus quum adver-
sus civitateS, quae defecerant, ingentem classem compa-
rasset, repente, veluti diis ipsis parricidium vindican-
tibus, orta tempestate, classem naufragio amittit; nec
quicquam illi ex tanto apparatu, praeter nudum corpuS,
et spiritum, et paucos naufragii comites residuos for-
tuna fecit. Misera quidem reS, sed optanda Seleuco
fuit : siquidem civitates , quae odio ejus ad Ptolemaeum
transierant, velut diis arbitris satisfactum sibi esset, re-
pentina animorum mutatione in naufragii misericordiam
versae, imperio se ejus restituunt. Laetus igitur malis
suis , et damnis ditior redditus, veluti par viribus , bel-
lum Ptolemaeo infert : sed quasi ad ludibrium tantum
fortunae natus esset, nec propter aliud opes regni rece-
pisset, quam ut amitteret, victus proelio, non multo
quam post naufragium comitatior , trepidus Antiochiam
confugit. Indead Antiochum fratrem litteras facit: qui-
bus auxilium ejus implorat , oblata ei Asia, inter fines
Tauri montiS, in praemium latae opis. Antiochus autem
quum esset annos xlv natus ⁷ supra aetatem regni avi-
dus, occasionem non tam pio aniino,quam offerebatur,
arripuit: sed latronis more, totum fratri eripere cu-
piens , puer sceleratam virilemque sumit audaciam.
Unde Hieram est cognominatus ε quia non hominis, sed
accipitris ritu , in alienis eripiendis vitam sectaretur. In-
terea Ptolemaeus EvergeteS, quum Antiochum in auxi-
lium Seleuco venire cognovisset, ne cum duobus uno
tempore dimicaret, in annos decem cum Seleuco pacem
facit; sed pax ab hoste data interpellatur a fratre: qui,

conducto Gallorum mercenario exercitu, pro auxilio

