HISTORIARUM LIB. XLI 10⁹)
mum, hoc duce⁷ imperii fastigium cos perduxit. Bac-
triani autem per varia bella jactati, non regnum tan-
tum, verum etiam libertatem amiserunt : siquidem Sog-
dianorum et Drangianorum Indorumque bellis fatigati⁷
ad postremum ab invalidioribus Parthis, velut exsan-
gues, oppressi sunt. Multa tamen Eucratides bella magna
virtute gessit z quibus attritUS, quum obsidionem De-
metrii, regis Indorum, pateretur, cum CCC militibus,
Lx millia hostium assiduis eruptionibus vicit. Quinto
itaque mense liberatUS‚ Indiam in potestatem redegit.
Unde quum se reciperet, a filio, quem socium regni
fecerat, in itinere interficitur : qui, non dissimulato par-
ricidio, velut hostem, non patrem interfecisset, et per
sanguinem ejus currum egit, et corpus abjici insepultum
jussit. Dum haec apud Bactros geruntur, interim inter
Parthos et Medos bellum oritur. Quum varius utriusque
populi casus fuisset, ad postremum victoria penes Par-
thos fuit. His viribus auctus Mithridates, Mediae Bacasin
praeponit3 ipse in Hyrcaniam proficiscitur. 'Unde reversus
bellum cum Elymaeorum rege gessit : quo victo , hanc
quoque gentem regno adjecit, imperiumque Parthorum
a monte Caucaso, multis populis in ditionem redactis ,
usque ad [lumen Euphratem protulit. Atque. ita adversa
valetudine correptus, non minor Arsace proavo7 gloriosa
senectute decedit.

