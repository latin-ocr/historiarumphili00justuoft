92 JUSTINI

quietior AEgypti status, quam Syriae regnum esset,
quum mater, altero ex filiis electo, alterum hostem es-
set habitura. Igitur quum pronior in minorem filium
esset , a populo compellitur majorem eligere : cui prius
quam regnum daret, uxorem ademit; compulsumque
repudiare carissimam sibi sororem Cleopatram, mino-
rem sororem Selenen ducere jubet, non materno inter
filias judicio, quum alteri maritum eriperet, alteri da-
ret. Sed Cleopatra, non tam a viro repudiata, quam a
matre divortio viri dimissa, Cyziceno in Syria nubit;
eique ne nudum uxoris nomen afferret, exercitum Grypi
sollicitatum, velut dotalem, ad maritum deducit. Par
igitur viribus fratris Cyzicenus proelium committit, ac
victus in fugam vertitur, Antiochiamque venit. Tunc
Antiochiam Grypus, in qua erat Cyziceni uxor Cleopa-
tra, obsidere coepit; qua capta, Tryphaena, uxor Grypi,
nihil antiquius quam sororem Cleopatram requiri jussit :
non ut captivae opem ferret, sed ne effugere captivitatis
mala posset, quae sui aemulatione in hoc potissimum
regnum invaserit, hostique sororis nubendo hostem se
ejus effecerit. Tum peregrinos exercitus in certamina
fratrum adductos, tum repudiatam a fratre, contra ma-
tris voluntatem extra AEgyptum nuptam accusat. Contra
Grypus orare, ι( ne tam foedum facinus facere cogatur :
a nullo unquam majorum suorum inter tot domestica,
tot externa bella, post victoriam in feminas saevitum,
quas sexus ipse et periculis bellorum, et saevitiae victo-
rum eximat ε in hac vero, praeter commune bellantium
faS, accedere necessitudinem sanguinis ε quippe ipsius,

quae tam cruente saeviat, sororem equidem germanam

