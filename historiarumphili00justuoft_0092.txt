mmmm blewmmmmmmwwvmmmm §m

LIBER XX XVIII.

Ι. MITHRIDATES, parricidia a nece uxoris auspicatus,
sororis alterius Laodices filios, cujus virum Ariarathem,
regem Cappadociae, per Gordium insidiis occiderat,
tollendos statuit, nihil actum morte patris existimans,
si adolescentes paternum regnum, cujus ille cupiditate
flagrabat, occupassent. Igitur dum in his cogitationibus
versatur, interim NicomedeS, rex Bithyniae, vacuam
morte regis Cappadociam invadit. Quod quum nuntia-
tum Mithridati fuisset, per simulationem pietatis auxilia
sorori ad expellendum Cappadocia Nicomedem mittit.
Sed jam Laodice per pactionem se Nicomedi in matri-
monium tradiderat. Quod aegre ferens Mithridates, prae-
sidia Nicomedis Cappadocia expellit, regnumque sororis
filio restituit : egregium prorsus factum, ni subsecuta
fraus esset : siquidem, interjectis mensibUS, simulat, se
Gordium, quo ministro usus in Ariarathe interficiendo
fuerat, restituere in patriam velle, speranS, si obsiste-
ret adolescenS, causas belli futuras : aut, si permitteret,
per eumdem filium tolli posse, per quem interfecerat
patrem. Quod ubi Ariarathes junior moliri cognovit,
graviter ferens interfectorem patris per avunculum po-
tissimum ab exsilio revocari, ingentem exercitum con-

trahit. Igitur quum in aciem eduxisset Mithridates pedi-

