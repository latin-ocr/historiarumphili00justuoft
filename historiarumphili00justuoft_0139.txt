HISTORIARUM LIB. XLIV. 123

casuum periculorumque, ab eodem successor regni desti- Ι
natur. Nomen illi impositum Habidis : qui ut regnum
accepit, tantae magnitudinis suit, ut non frustra deorum
majestate tot periculis ereptus videretur : quippe bar-
barum populum legibus junxit3 et boves primus aratro
domari, frumentaque sulco quaerere docuit3 et ex agresti
cibo mitiora vesci, odio eorum, quae ipse passus fuerat,
homines coegit. Hujus casus fabulosi viderentur, nisi et
Romanorum conditores lupa nutriti, et CyruS, rex Per-
sarum, cane alitus proderetur. Ab hoc et ministeria ser-
vilia populo interdicta, et plebs in septem urbes divisa.
Mortuo Habide regnum per multa saecula a successori-
bus ejus retentum est. In alia parte Hispaniae, et quae
ex insulis constat, regnum penes Geryonem fuit. In
hac tanta pabuli laetitia est, ut, nisi abstinentia inter-
pellata sagina fuerit, pecora rumpantur. Inde denique
armenta Geryonis, quae illis temporibus solae opes habe-
bantur, tantae famae fuere, ut Herculem ex Asia praedae
magnitudine illexerint. Porro Geryonem ipsum non tri-
plicis naturae, ut fabulis proditur, fuisse ferunt, sed
tres fratres tantae concordiae exstitisse, ut uno animo
omnes regi viderentur ε nec bellum Herculi sua sponte
intulisse, sed quum armenta sua rapi vidissent, amissa
bello repetisse.

V. Post regna deinde Hispaniae, primi Carthagi-
nienses imperium provinciae occupavere. Nam quum
Gaditani a Tyro , unde et Carthaginiensibus origo est,
sacra Herculis, per quietem jussi, in Hispaniam trans-
tulissent, urbemque ibi condidissent, invidentibus incre-

mentis novae urbis finitimis Hispaniae populiS, ac prop—

